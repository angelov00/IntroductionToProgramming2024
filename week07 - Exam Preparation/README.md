# Подготовка за контролна работа №1

# Задача 0
Ти работиш в училище и задачата ти е да анализираш резултатите на учениците от един клас. За всеки ученик е въведена оценка и трябва да се направи анализ на успеха на класа.
#### Условия на задачата:
1. В началото на програмата потребителят въвежда броя на учениците `n`.
2. След това потребителят въвежда `n` на брой цели числа, които представляват оценките на учениците (в диапазона от 2 до 6).
3. Програмата трябва да анализира оценките, като:
    - Преброи броя на отличните оценки (6).
    - Определи средната оценка на класа.
    - Определи процент на хората със слаба оценка (2).

---

# Задача 1
Да се напише програма, която по дадени две положителни цели числа `a` и `b` проверява дали произведението от цифрите на `a` е равно на произведението от цифрите на `b`.

*Пример:*

| Вход               | Изход |
|--------------------|-------|
| a: 2388<br>b: 6444 | true  |
| a: 1234<br>b: 187  | false |

---
# Задача 2
Да се дефинира фунцкия, която приема неотрицателно число `n` и връща ново число, което се получава като всяка цифра `d` на n се замести с числото, което се получава като `d` се събере с номера на позицията си. Позициите се броят отдясно наляво, като цифрите на единиците е на позиция 1.

*Пример:*

| Вход | Изход | Обяснение     |
|------|-------|---------------|
| 123  | 444   | 1+3, 2+2, 3+1 |
| 507  | 828   | 5+3, 0+2, 7+1 |
| 987  | 12108 | 9+3, 8+2, 7+1 |

---


# Задача 3
Едно число ще наричаме "съседно", ако всеки две негови съседни цифри са различни.
*Пример: 2572 е съседно, но 3119 не .*

Да се напише програма, която намира разликата на най-голямото и най-малкото "съседно" число в интервала [a ; b] където **a** и **b** са въведени от клавиатурата естествени числа. Ако в интервала няма съседни числа, да се изведе подходящо съобщение. Позволено е използването на масиви и функции.

Пример:

| Вход                 | Изход                | Обяснение                  |
|----------------------|----------------------|----------------------------|
| a = 9<br>b = 100     | 89                   | 89 = 98 - 9                |
| a = 1099<br>b = 1222 | 18                   | 18 = 1219 - 1201           |
| a = 110<br>b = 115   | No adjacent numbers! | първите две цифри са равни |

---
# Задача 4
Да се напише програма. която изтрива нечетните цифри на дадено неотрицателно цяло число.

*Пример:* 123456789 -> 2468

---
# Задача 5
Едно цяло неотрицателно число се нарича автоморфно, ако се съдържа в края на своя квадрат. Да се напише програма, която намира първите `n` автоморфни числа

*Пример*: 25 е автоморфно , защото 25<sup>2</sup> = 625. 

---
# Задача 6
Да се напише програма, която намира първите n `(n >= 1)` прости числа, за които сборът от съставящите ги цифри е четно число.

---
# Задача 7
Дадено е естествено число `n (n > 1)`.  Да се напише програма, която намира всички n-цифрени числа, които са равни на сумата от n-тите степени на цифрите си.

*Пример:* 153 = 1<sup>3</sup> + 5<sup>3</sup> + 3<sup>3</sup>

---
# Задача 8
Напишете програма, която проверява коя цифра на дадено неотрицателно цяло число се среща най-голям брой пъти в десетичния му запис.

---
# Задача 9
За дадено `n` да се намерят всички n–цифрени числа, равни на сумата на факториелите на цифрите си.

---
# Задача 10
Да се напише програма, която по две въведени дати намира разстоянието в дни между тях. Датите са дадени във вида `date, month, year`.

---
# Задача 11
Да се напише програма, която прибавя към даден момент (yyyy-mm-dd-hh-mm-ss) даден брой секунди.

---
# Задача 12
Да се намерят всички естествени числа по-малки от дадено число `n`, които са 4 или 9 пъти по-малки от своето обратно число. 

*Пример:* 8712 е 4 пъти по-малко от 2178.

---

Успех! :-)
